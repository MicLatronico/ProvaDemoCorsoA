# ProvaDemoCorsoA

Vinton Gray Cerf, noto anche come Vint Cerf (New Haven, 23 giugno 1943), è un informatico statunitense. È conosciuto come uno dei "padri di Internet" insieme a Bob Kahn, con cui inventò la suite di protocolli TCP/IP.

i laureò in matematica alla Stanford University in California ed ottenne un Ph.D in Informatica presso l'Università della California, Los Angeles (UCLA). A questi titoli vanno aggiunti un Dottorato onorario all'Università delle Isole Baleari ed ulteriori riconoscimenti ottenuti all'ETH in Svizzera, al Capitol College ed al Gettysburg College.

Nel 1968 l'Advanced Research Project Agency (ARPA) diede il via al progetto ARPANET, che prevedeva la costituzione di una rete di computer che, sparsi sul territorio nazionale, dovevano interagire tra loro in tempo reale.

Nel 1972 fu a capo dell'International Network Working Group (INWG), con la quale mosse i primi passi verso la standardizzazione dei protocolli di rete. Dal 1973 al 1978 Cerf condusse con Robert Kahn la ricerca che sviluppò e collaudò i protocolli di comunicazione TCP/IP e la stessa rete Internet come la conosciamo noi oggi. I protocolli di comunicazione sono ampiamente utilizzati nell'industria e per le comunicazioni tra diverse reti commerciali, tra le università, tra le istituzioni e tra i privati.

Alla fine del 1982 i nuovi protocolli, collaudati, erano in grado di sostituire i vecchi protocolli nel progetto ARPANET. La data fissata per il passaggio fu il 1º gennaio 1983, ma a quella data Cerf aveva già lasciato ARPA per andare a lavorare alla MCI Corporation con le seguenti cariche: 